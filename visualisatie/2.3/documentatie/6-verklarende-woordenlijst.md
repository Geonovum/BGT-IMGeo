Verklarende woordenlijst
========================

| Term  | Uitleg                                                                                                                                                                                                                                                                                                                                                                                                                                                   |
|-------|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| BGT   | De Basisregistratie Grootschalige Topografie (BGT) legt alle objecten vast die in het terrein aanwezig zijn, zoals huizen, wegen en dijken. De BGT wordt een nieuwe basisregistratie, gebaseerd op de huidige Grootschalige Basiskaart Nederland (GBKN).                                                                                                                                                                                                 |
| IMGeo | Het Informatiemodel Geografie (IMGeo) is opgezet om objectgericht grootschalige geometrie uit te kunnen wisselen tussen partijen via de landelijke GML-standaard. Geografische informatie van objecten als panden, wegdelen of waterdelen wordt inclusief administratieve kenmerken uitgewisseld.                                                                                                                                                        |
| KML   | De Keyhole Markup Language (KML) beschrijft zowel visualisatie van kaartobjecten voor online kaarten en digitale globes als de navigatie binnen de online kaart of digitale globe. KML is ontwikkeld door Google en is een standaard van het Open Geospatial Consortium.                                                                                                                                                                                 |
| OGC   | Het wereldwijd opererende Open Geospatial Consortium heeft als belangrijkste doel om de uitwisselbaarheid van geo-informatie binnen en tussen organisaties te verbeteren op basis van open standaarden. Ook bekend onder de oude naam Open GIS Consortium.                                                                                                                                                                                               |
| SLD   | De Styled Layer Descriptor (SLD) Implementation Specification beschrijft hoe de Web Map Server (versie 1.0 & 1.1) specificatie kan worden uitgebreid met als doel om gebruikersgedefinieerde symbolen voor object data toe te staan. In de WMS SLD specificatie wordt een XML syntax beschreven, die aanduidt hoe een OGC Web Map Server haar eigen data moet tonen.                                                                                     |
| SVG   | De Scalable Vector Graphics (SVG) is een open specificatie van het World Wide Web Consortium (W3C) voor een bestandsformaat om tweedimensionale afbeeldingen mee te beschrijven. De bestanden kunnen worden bewerkt met behulp van tekenpakketten zoals Adobe Illustrator of Inkscape.                                                                                                                                                                   |
| WMS   | Web Map Service is een Open Geospatial Consortium (OGC) standaard voor het tonen van kaarten middels online diensten. Een Web Map Service (WMS) publiceert "kaarten" (dit betekent: een visuele voorstelling van de geografische en thematische data, niet de data zelf) op het Web. De WMS biedt een manier om gelijktijdig een visueel overzicht te krijgen van complexe en gedistribueerde geografische kaarten, met behulp van Internet technologie. |
