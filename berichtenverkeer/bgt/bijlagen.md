Bijlagen
========

Begrippenlijst
--------------

| 2W-be                         | Een van de zes profielen binnen Digikoppeling 3.0. Een profiel is een gedefinieerde bundeling functionaliteit en voorschriften.                                                                                                                                                               |
|-------------------------------|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Actualiseren                  | Het verwerken van nieuwe of gewijzigde authentieke BGT gegevens door een bronhouder in een eigen registratie, zodat deze synchroon kan worden gehouden met de BGT. Actualisatie kan eenmalig plaatsvinden op verzoek en/of door middel van een abonnement op mutaties in een interessegebied. |
| Assemblage                    | Het samenstellen van objecten van initiële leveringen van verschillende bronhouders voor een bepaald stuk grondgebied op een dusdanige wijze dat deze objecten conform de BGT kwaliteitseisen in het informatiemodel op elkaar aansluiten.                                                    |
| Assemblageverslag             | Een PDF bestand dat een rapport bevat van het resultaat van de assemblage van een initiële levering.                                                                                                                                                                                          |
| Asynchroon berichtenverkeer   | Berichtenverkeer waarbij het bericht wordt verzonden, maar er geen respons wordt verwacht op de verbinding waarover het bericht is verstuurd.                                                                                                                                                 |
| Authentiek gegeven            | Een in de BGT opgenomen gegeven dat bij of krachtens de wet als authentiek is aangemerkt.                                                                                                                                                                                                     |
| Automatisch berichtenverkeer  | Het stelsel van afspraken en systemen op basis waarvan mutaties met behulp van Digikoppeling kunnen worden verzonden tussen bronhouders en de LV-BGT.                                                                                                                                         |
| Beheer Openbare Ruimte        | Het stelsel van processen en systemen bij overheden ten behoeve van het beheer van de openbare ruimte.                                                                                                                                                                                        |
| Bericht                       | Samenhangende informatie over één of meerdere gegevens. In de Standaard BGT Berichtenverkeer ligt vast welke berichten er zijn en hoe deze technisch en inhoudelijk zijn opgebouwd. Het uitwisselen van gegevens vindt in de BGT keten plaats in de vorm van berichten.                       |
| Berichtenverkeer              | Zie: automatisch berichtenverkeer.                                                                                                                                                                                                                                                            |
| Bestand                       | Het feitelijke elektronische transportmiddel van de berichten. Ieder bestand bevat altijd precies één bericht.                                                                                                                                                                                |
| BGT                           | Basisregistratie Grootschalige Topografie.                                                                                                                                                                                                                                                    |
| BGT\|IMGeo                    | Acroniem voor het verplichte (BGT) en optionele (IMGeo) deel van het Iinformatiemodel Geografie.                                                                                                                                                                                              |
| BOR                           | Beheer Openbare Ruimte.                                                                                                                                                                                                                                                                       |
| BRAVO                         | Het elektronische portaal van SVB-BGT waarin door de bronhouder gegevens kunnen worden geleverd en statusinformatie kan worden ingezien.                                                                                                                                                      |
| Bronhouder                    | Een bestuursorgaan of rechtspersoon die gegevens levert aan de BGT. De vaste lijst met bronhouders is opgenomen in artikel 10 van de Wet BGT.                                                                                                                                                 |
| Catalogus                     | Zie: Informatiemodel.                                                                                                                                                                                                                                                                         |
| Controle service              | Een elektronisch portaal waar bestanden technisch kunnen worden gevalideerd tegen de geldende BGT standaarden.                                                                                                                                                                                |
| CS                            | Controle Service.                                                                                                                                                                                                                                                                             |
| CSP                           | Certificate Service Provider, een gecertificeerde organisatie die PKIoverheid certificaten uitgeeft.                                                                                                                                                                                          |
| Digikoppeling                 | Een set van standaarden voor geautomatiseerde gegevensuitwisseling tussen informatiesystemen voor sector overstijgend berichtenverkeer tussen overheidsorganisaties.                                                                                                                          |
| Digikoppeling Grote Berichten | Een koppelvlakstandaard binnen Digikoppeling ten behoeve van de uitwisseling van bestanden die groter zijn dan een vooraf afgesproken minimum aantal bytes.                                                                                                                                   |
| GBKN                          | Grootschalige Basiskaart van Nederland, een digitale topografische kaart van heel Nederland.                                                                                                                                                                                                  |
| GML                           | Geography Markup Language, een door het Open Geospatial Consortium opgestelde standaard voor de representatie van geografische objecten in XML. GML is een ISO standaard.                                                                                                                     |
| IMGeo                         | Het Informatiemodel Geografie dat beschrijft hoe objectgerichte geografische informatie moet worden vastgelegd, zodat landelijke uitwisseling van deze informatie mogelijk is.                                                                                                                |
| Informatiemodel               | Een informatiemodel, ook wel dataspecificatie genoemd, zet schematisch de afspraken over begrippen en definities van gegevens binnen een bepaald domein op een rij. Dit vereenvoudigt de uitwisseling van informatie.                                                                         |
| Initiële levering             | Een eerste levering van gegevens voor een stuk grondgebied tijdens de opbouw van de BGT.                                                                                                                                                                                                      |
| Kennisgeving                  | Typering van de aard van gegevens in een mutatiebericht.                                                                                                                                                                                                                                      |
| Koppelvlak                    | Een *interface* die volgens een bepaalde standaard de geautomatiseerde uitwisseling van gegevens tussen informatiesystemen verzorgt.                                                                                                                                                          |
| Landelijke voorziening        | De voorziening bij het Kadaster waar het BGT register wordt gehouden.                                                                                                                                                                                                                         |
| LV                            | Landelijke voorziening.                                                                                                                                                                                                                                                                       |
| LV-BGT                        | Landelijke voorziening.                                                                                                                                                                                                                                                                       |
| Mutatie                       | Een generieke term die het totale proces van leveren en verwerken van mutatieberichten betreft en die derhalve betrekking heeft op de bijhouding van de BGT.                                                                                                                                  |
| Mutatiebericht                | Eén van de berichten uit de Standaard BGT Berichtenverkeer. Het leveren van nieuwe of gewijzigde gegevens door bronhouders vindt plaats door middel van het mutatiebericht.                                                                                                                   |
| Mutatielevering               | Een levering van gewijzigde gegevens voor een stuk grondgebied tijdens de bijhouding van de BGT.                                                                                                                                                                                              |
| Mutatielock                   | Een lock die tijdelijk op de objecten in een mutatielevering worden gelegd tot de mutatielevering is afgerond.                                                                                                                                                                                |
| NEN3610                       | Het Basismodel Geo-informatie dat de gemeenschappelijke basis vormt voor de verschillende onderliggende sectorale informatiemodellen binnen Nederland, waaronder ook het informatiemodel van de BGT.                                                                                          |
| Opvullevering                 | Een initiële levering van door BRAVO gegenereerde ongeclassificeerde objecten, die de gaten in de topografische kaart dichten na het aanleveren door alle bronhouder in een bepaald gebied.                                                                                                   |
| PDOK                          | Publieke dienstverlening op de kaart, de faciliteit waar gegevens van de BGT beschikbaar zijn voor een ieder.                                                                                                                                                                                 |
| PKIoverheid                   | De Public Key Infrastructure (PKI) van de Nederlandse overheid, de infrastructuur waarmee uitgifte en beheer van digitale certificaten wordt gerealiseerd.                                                                                                                                    |
| Publicatiedatum               | De datum en tijd waarop een BGT gegeven is opgenomen in het BGT register.                                                                                                                                                                                                                     |
| Geraakte bronhouder           | Een bronhouder die objecten beheert die door een andere bronhouder worden gewijzigd.                                                                                                                                                                                                          |
| Registratie                   | Het verwerken van mutatieberichten in de centrale registratie van de LV-BGT. Pas na registratie is een levering authentieke BGT-informatie.                                                                                                                                                   |
| Reguliere expressie           | Een manier om patronen te beschrijven waarmee een computer tekst kan herkennen.                                                                                                                                                                                                               |
| StUF                          | Standaard Uitwisselings Formaat, een berichtenstandaard voor het elektronisch uitwisselen van gegevens tussen applicaties binnen het overheidsdomein.                                                                                                                                         |
| StUF-Geo IMGeo                | Een berichtenstandaard ten behoeve van de geautomatiseerde uitwisseling van BGT en IMGeo gegevens.                                                                                                                                                                                            |
| SVB-BGT                       | De stichting Samenwerkingsverband van Bronhouders BGT.                                                                                                                                                                                                                                        |
| Synchroon berichtenverkeer    | Berichtenverkeer waarbij de respons wordt verwacht op de verbinding waarover het bericht is verzonden.                                                                                                                                                                                        |
| Upload                        | Het proces waarbij berichten door menselijke handelingen via portalen bij SVB-BGT en LV worden verzonden. Dit in tegenstelling tot de werkwijze via automatisch berichtenverkeer.                                                                                                             |
| Verwerkingsverslag            | Een PDF of XML bestand dat een rapport bevat van het resultaat van verwerking (controle of registratie) van een mutatiebericht.                                                                                                                                                               |
| Vooraankondiging              | Een bericht waarin een bronhouder vooraf informeert over een voorgenomen mutatie binnen een geografisch afgebakend gebied.                                                                                                                                                                    |
| Voorbereiden mutatie          | Een mutatielevering met een minimale wijziging van de geometrie van al geregistreerde objecten ter voorbereiding op de inpassing van een nieuwe initiële levering.                                                                                                                            |
| WSDL                          | Web Services Description Language. Een WSDL geeft een beschrijving van de eisen die ten aanzien van de communicatie gesteld worden. Het is een abstracte definitie van de webservice.                                                                                                         |
| WUS                           | Een koppelvlakstandaard binnen Digikoppeling. WUS is een acroniem voor WSDL, UDDI, SOAP.                                                                                                                                                                                                      |
| XSD                           | XML Schema Definition Language, een taal voor het beschrijven van de structuur van XML-documenten.                                                                                                                                                                                            |
| ZIP-bestand                   | Een verliesvrij gecomprimeerd bestand waarin precies één BGT bericht is opgenomen.                                                                                                                                                                                                            |
