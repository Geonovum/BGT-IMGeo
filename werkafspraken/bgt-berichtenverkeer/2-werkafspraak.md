Werkafspraak
============

De volgende werkafspraak geldt voor de BGT keten voor het behandelen van
mutaties vanuit de BAG als gevolg van toepassing van de BAG 2.0
afbakeningsregels door BAG (zie [Catalogus BAG
2018](https://www.geobasisregistraties.nl/documenten/publicatie/2018/03/12/catalogus-2018)):

>   Bij opvoeren van nieuwe panden in de BAG, neemt BGT bronhouder altijd deze
>   panden over in de BGT. Daarnaast legt BGT bronhouder de typering van het
>   OverigBouwwerk conform het huidige spelregels van IMGeo in een extra laag
>   vast.

Toelichting
-----------

Deze werkafspraak betekent het volgende:

1.  Als BAG een nieuw Pand opvoert, dan neemt BGT bronhouder dit object altijd
    binnen de geldende actualiteitseisen als Pand op in de BGT.

2.  Als dit bouwwerk conform het huidige IMGeo als OverigBouwwerk met bepaalde
    typering in de verplichte BGT voorkomt, dan moet BGT bronhouder ook een
    OverigBouwwerk met dit type opnemen.

3.  Als dit bouwwerk conform het huidige IMGeo als OverigBouwwerk met bepaalde
    typering in het optionele deel van IMGeo voorkomt, dan mag BGT bronhouder
    ook een OverigBouwwerk met dit type opnemen.

Deze werkafspraak geldt voor de volgende objecten:

-   Verplichte BGT: **windturbine**, **open loods** (of open frontstal),
    **opslagtank** (of silo)

-   Optionele IMGeo: **schuur**, **bunker**

-   Niet-IMGeo objecten: parkeergarage, publieke lift / trappenhuis, wachtruime
    perron en loopbrug.

In de bijlage is een werkinstructie opgenomen hoe BGT bronhouder bovenstaande
werkafspraak toe kan passen.

Aandachtspunten
---------------

Hieronder worden enige aandachtspunten beschreven bij de toepassing van deze
werkafspraak.

**Meer objecten worden pand met BAG 2.0** Door de nieuwe afbakeningsregels en
het schrappen van uitzonderingen in BAG 2.0 worden méér objecten als pand
afgebakend. Een OverigBouwwerk in de BGT kan dus een Pand worden, en niet
andersom.

**Alleen objecten die voldoen aan criteria BAG 2.0 worden Pand.** Niet alle
overige bouwwerken in de BGT zullen als Pand worden afgebakend. Objecten die
niet voldoen aan de definities en afbakeningscriteria van BAG (zie [Catalogus
BAG
2018](https://www.geobasisregistraties.nl/documenten/publicatie/2018/03/12/catalogus-2018))
worden niet als Pand opgenomen. Bijvoorbeeld, kleine windturbines die niet
betreedbaar zijn, en waar geen persoon in kan staan.

**Pand op maaiveldniveau, OverigeBouwwerken naar inrichtende laag** Panden
worden altijd op maaiveldniveau in de BGT opgenomen. Bij het opnemen van
typeringen van OverigeBouwwerken in de extra laag, kunnen overlap-conflicten
ontstaan als verplichte OverigeBouwwerken en Panden op elkaar liggen. Een
verplicht/opdelend OverigBouwwerk dient op een andere relatieve hoogte dan het
Pand te worden gelegd, voor een optioneel/inrichtend

**Alleen BAG 2.0 bij nieuwe gevallen/vergunningen en terugmeldingen**
[Kwaliteitskader BAG 2.0
2018](https://www.geobasisregistraties.nl/documenten/publicatie/2018/03/27/kwaliteitskader-bag-2018)
adviseert BAG bronhouders om alleen de BAG 2.0 afbakeningsregels toe te passen
bij nieuwe gevallen/vergunningen en bij terugmeldingen (in verband met impact).
Er wordt niet met terugwerkende kracht getracht om alle panden conform BAG 2.0
op te voeren. Het is dus niet de bedoeling om via mutatiesignalering uit
luchtfoto’s de BAG (en dus BGT) met panden conform BAG 2.0 te vullen, indien de
bronhouder dit voor zijn eigen processen nodig acht mag het overigens wel.

**Verplicht vs. optioneel** Bij vergunningverlening mogen Panden met status
‘plan’ worden opgenomen in de BGT; vanaf status ‘Bouw gestart’ *moeten* Panden
met status ‘bestaand’ worden opgenomen in de BGT. Idem geldt voor OverigBouwwerk
van het type ‘windturbine’, ‘open loods’, ‘opslagtank’ dat deze tot de
verplichte inhoud van de BGT toe behoren; ‘schuur’ en ‘bunker’ zijn vrijwillige,
optionele IMGeo inhoud. Deze werkafspraak ontslaat BGT bronhouder niet van de
verplichting om BGT-gegevens conform het huidige model te leveren aan de LV-BGT.

**BAG als bron voor Panden** Deze werkafspraak gaat er van uit dat BGT
bronhouder de panden muteert op aangeven van BAG. Als in een organisatie andere
afspraken zijn gemaakt dat ontstaan van panden begint BGT, blijft gelden dat BGT
bronhouder zowel de Panden overneemt als de OverigeBouwwerken conform huidig
IMGeo.
