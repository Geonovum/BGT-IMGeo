# Bijlage 1 Aandachtspunten praktijkrichtlijnen

In de geconsulteerde werkafspraken voor ‘deels-toestaan’ en ‘wel-toestaan’ zijn
voorbeeld uitwerkingen van eisen en regels voor opname beschreven. Geheel
terecht werd in de consultatie opgemerkt, dat deze eisen en regels elkaar soms
tegenspraken en niet alle situaties volledig beschreven.

De opmerkingen uit de consultatie zijn samengevat in deze bijlage en dienen als
aandachtspunten bij een verdere uitwerking tot twee praktijkrichtlijnen voor
afbakening van onderbouw/overbouw en opdelen van panden in de BGT ten behoeve
van WOZ-deelobjecten. Deze aandachtspunten zullen één of twee werkbijeenkomsten
nader moeten worden besproken en uitgewerkt.

Deze aandachtspunten kunnen ook worden uitgewerkt/verduidelijkt in het IMGeo
objectenhandboek.

## Algemeen

### Opname van Pand in de verplichte BGT

Er blijkt onduidelijkheid te bestaan over vanaf welke status een Pand in de BGT
opgenomen moet worden. De catalogus BGT stelt dat een Pand vanaf status ‘Bouw
gestart’ in de BGT moet worden opgenomen, op voorwaarde dat de geometrie is
ingemeten. Duidelijkheid hierover dient nader te worden gecommuniceerd via het
IMGeo objectenhandboek.

### Plantopografie

Bij uitbreiding/aanbouw van een Pand (en andere objecten) is onduidelijk of het
hele vlak van het BGT Pand of alleen het verschil (aanbouw) als plantopografie
moet worden opgenomen. Duidelijkheid hierover dient nader te worden
gecommuniceerd via het IMGeo objectenhandboek.

### Optioneel en keuzevrijheid

In de werkafspraak en praktijkrichtlijn moet benadrukt worden dat opdelen van
panden in de BGT optioneel is, maar wel volgens praktijkrichtlijn moet worden
uitgewerkt als de gegevens worden uitgewisseld met de Landelijke Voorziening
BGT. Dit dient te worden opgenomen in de werkafspraak.

### Aanvullende controles

Op de juiste toepassing van de regels in een praktijkrichtlijn kan worden
gecontroleerd in bronhoudersoftware, LV BGT en/of kwaliteitsdashboard. Met
bronhouders, gebruikers en softwareleveranciers dient te worden bepaald welke
additionele controles nodig zijn, en waar ze worden geïmplementeerd.

### Visualisatie

Met gebruikers van de BGT kan nader worden bepaald in hoeverre de BGT
visualisatie moet worden aangepast, bijvoorbeeld door het laten wegvallen van de
tussenlijnen tussen opgedeelde panden, vergelijkbaar als nu ook met nader
opgedeelde wegdelen en terreinen wordt gedaan.

### Nummeraanduidingreeks

Nummeraanduidingreeksen in de BGT gevisualiseerd ten behoeve van de oriëntatie.
Elke nummeraanduidingreeks dient in ieder geval eenmaal te worden opgenomen om
een verwarrend kaartbeeld te voorkomen.

Algemene principe is om de nummeraanduidingreeks op het hoofdeel van het pand op
maaiveldniveau op te nemen conform de huidige regels, en niet op de kleine
afzonderlijke panddelen, bijvoorbeeld een overbouw/onderbouw of aanbouw of serre
als WOZ-deelobject.

Bij grotere appartementen-/bedrijfscomplexen kan er wel voor worden gekozen om
op afzonderlijke panddelen de nummeraanduidingreeks op te nemen ten behoeve van
een goede oriëntatie en een beter kaartbeeld.

Als regel moet gelden dat als alle BGT panden worden geaggregeerd dit tot één
consistente nummeraanduidingreeks kan worden opgeteld op basis van de huidige
regels met nummeraanduiding van VBO met het laagste huisnummer en VBO met
hoogste huisnummer.

### BAG-identificatie

Elk afzonderlijk BGT Pand als nadere opdeling van een BGT Pand dient de
identificatie te hebben van het BAG Pand waartoe het behoort. Dit is
noodzakelijk voor gebruikers om opgedeelde panden in de BGT te kunnen aggregeren
tot één BGT Pand.

## Overbouw/onderbouw

De volgende aandachtspunten dienen te worden meegenomen bij de verdere
uitwerking van de praktijkrichtlijn voor het opdelen van panden in de BGT ten
behoeve van overbouw/onderbouw.

### Uitstekende delen

In de consultatie is de wens geuit om voor overbouw/onderbouw enkel de
uitstekende delen op te nemen.

### Pilaren

Aandachtspunt bij overbouw/onderbouw is hoe om te gaan met pilaren. Pilaren
kunnen in de overbouw en onderbouw gaten maken, wat tot een verwarrend
kaartbeeld kan leiden bij enkel visualisatie van de overbouw. Keuze moet gemaakt
worden dat bijvoorbeeld niet-betreedbare eenheden geen gaten in onderbouw of
overbouw maken.

### Galerijen

Wens is om ook duidelijkheid over galerijen mee te nemen in de
praktijkrichtlijn. Als galerijen als vorm van overbouw/onderbouw wordt beschouwd
dan moet dit expliciet worden opgenomen in de praktijkrichtlijn voor
overbouw/onderbouw. Alternatief is duidelijkheid via IMGeo-objectenhandboek
geven.

### Ondergrondse constructies

*Ondergrondse structuren kunnen volledig los staan van de bovengrondse
structuren. De vraag is of in dat geval ook enkel de uitstekende delen worden
opgenomen, of de volledige geometrie.*

Wens is geuit om voor overbouw alleen de panddelen die uitsteken op +1 leggen;
onderbouw de gehele geometrie op rh=-1 te leggen

In ieder geval moet duidelijkheid worden gegeven dat losstaande onderbouw (als
pand) ook opgenomen mag worden in de BGT.

### Vlak- of Multivlakgeometrie

In de consultatie zijn verschillende inzichten op vlak- of multivlakgeometrie
gedeeld: wordt er per relatieve hoogte één multivlak opgenomen, of wordt voor
overbouw/onderbouw per uitstekend deel een apart vlak opgenomen.

### Relatieve hoogte

Aandachtspunt is toewijzing van relatieve hoogte. Opgemerkt moet worden dat het
bereik van de relatieve hoogtes in de BGT loopt van -10 tot +10.

### Topologie

De volgende aandachtspunten zijn aangedragen voor de topologie:

-   Overbouw en onderbouw van zelfde pand mag niet overlappen, wel met een BGT
    pand behorende bij een ander BAG-pand.

-   Samengestelde contour van alle BGT Panden met dezelfde BAG-identificatie is
    gelijk aan BAG-Pand, ofwel som van alle BGT vlakken is BAG-contour. Dit
    maakt automatische aggregatie tot BAG pand mogelijk, ofwel som van alle
    BGT-vlakken voor Pand met zelfde BAG-identificiatie moet BAG pand zijn;

### Complexere situaties

De praktijkrichtlijn moet voldoende voorbeelden geven van complexere situaties.

## WOZ-deelobjecten

De volgende aandachtspunten dienen te worden meegenomen bij de verdere
uitwerking van de praktijkrichtlijn voor opdelen van panden in de BGT ten
behoeve van WOZ-deelobjectafbakening.

### Relatieve hoogte

Aandachtspunt is toewijzing van relatieve hoogtes. Opgemerkt moet worden dat het
bereik van de relatieve hoogtes in de BGT loopt van -10 tot +10.

### Vlak- of multivlakgeometrie

Voor WOZ-deelobjectafbakening kan niet gelden dat panddelen op gelijke relatieve
hoogteligging in één multivlak worden opgenomen. Oplossing hiervoor is dat
opgedeelde BGT-panden die een 1:1 relatie hebben met een WOZ-deelobject, dan ook
als apart vlak in de BGT kunnen terugkomen.

### Aanbouw/verbouwing

Zie ook plantopografie onder Algemeen. Praktijkrichtlijn moet toelichten of bij
verbouwing het planobject alleen het aan te bouwen, of volledige pand betreft.

### WOZ-deelobjectnummer in eigen omgeving

Het WOZ-deelobjectnummer is geen kenmerk van een BGT Pand. Het
WOZ-deelobjectnummer kan dus niet met de . De praktijkrichtlijn moet beschrijven
dat het WOZ-deelobjectnummer in de eigen beheeromgeving kan worden vastgelegd,
maar dat dit kenmerk niet kan worden uitgewisseld met de Landelijke Voorziening
BGT.

### Geometrie

Behoefte is geuit om aparte WOZ-deelobjecten op verdiepingen te plaatsen. De eis
van alleen uitstekende delen zoals die zou kunnen gelden voor overbouw/onderbouw
gaat dan niet op voor WOZ-deelobjectafbakening.

### Topologie

Als regel kan gelden dat BGT-panden zijnde WOZ-deelobjecten op dezelfde
relatieve hoogte elkaar niet overlappen, en naadloos op elkaar aansluiten.
BGT-Panden als onderdeel van WOZ-deelobjectafbakening op andere relatieve
hoogten mogen elkaar wel overlappen (volgt uit geometrie, waarbij niet enkele de
uitstekende delen kunnen worden opgenomen).

### Typen WOZ-deelobjecten

De praktijkrichtlijn moet een gelimiteerde lijst van WOZ-deelobjecten bevatten
die als afzonderlijke panden in de BGT mogen worden opgenomen. Deze lijst moet
nader worden bepaald, op basis van de werkafspraak ‘Wel-toestaan’.

De wens is geuit om serres en tuinkamers geen onderdeel van deze lijst te laten
zijn, en dus niet als WOZ-deelobjectafbakening in BGT te laten terugkomen.

## 

## Voorbeelden

Hieronder volgen enkele voorbeelden om per praktijkrichtlijn bovenstaande
aandachtspunten te bespreken.

*Nog toe te voegen*
