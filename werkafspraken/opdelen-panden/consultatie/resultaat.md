# Resultaat

In dit hoofdstuk wordt de respons op de consultatie en eerste inventariatie op
de respons beschreven. Het hoofdstuk is als volgt opgebouwd: in de eerste
paragraaf worden de statistieken beschreven, in de drie opvolgende paragrafen
worden per werkafspraak de argumenten (drivers) voor de voorkeurswerkafspraak
beschreven, de laatste paragraaf geeft een samenvatting van genoemde impact.

## Statistieken respons

### Type respondent

| bronhouder             | 67  | 55,4%  |
|------------------------|-----|--------|
| gebruiker              | 11  | 9,1%   |
| bronhouder + gebruiker | 26  | 21,5%  |
| softwareleverancier    | 7   | 5,8%   |
| overig                 | 8   | 6,6%   |
| *«geen keuze»*         | 2   | 1,7%   |
|                        | 121 | 100,0% |

### Type organisatie

| Gemeente                        | 101 | 83,5%  |
|---------------------------------|-----|--------|
| Provincie                       | 1   | 0,8%   |
| Marktpartij/softwareleverancier | 13  | 10,7%  |
| Overige[^1]                     | 6   | 5,0%   |
|                                 | 121 | 100,0% |

[^1]: Onder de categorie ‘overige’ vallen de Waarderingskamer, VNG Realisatie, het
    Kadaster, en een netbeheerder.

### Voorkeurswerkafspraak

| Niet toestaan   | 14  | 11,6%  |
|-----------------|-----|--------|
| Deels toestaan  | 40  | 33,1%  |
| Wel toestaan    | 66  | 54,5%  |
| *Geen voorkeur* | 1   | 0,8%   |
|                 | 121 | 100,0% |

### Voorkeurswerkafspraak vs. type respondent

|                        | Niet-toestaan | Deels-toestaan | Wel-toestaan | *Geen voorkeur* |
|------------------------|---------------|----------------|--------------|-----------------|
| bronhouder             | 10            | 24             | 33           | 0               |
| gebruiker              | 2             | 4              | 5            | 0               |
| bronhouder + gebruiker | 1             | 5              | 19           | 1               |
| softwareleverancier    | 0             | 3              | 4            | 0               |
| overig                 | 1             | 4              | 3            | 0               |
| *«geen keuze»*         | 0             | 0              | 2            | 0               |

### Gemeenten

Het respons dekt 108 van de 342 gemeenten. 3 gemeenten hebben namens de
gemeenten waarvoor zij het beheer van BGT en/of WOZ uitvoeren ingediend.

Van/namens 6 gemeenten hebben meerdere medewerkers een reactie ingediend, welke
afwijken van de eigen collega. Bij deze respondenten is gevraagd om te komen,
waar voor een deel gehoor aan is gegeven. Deze aanvullende input is verwerkt in
onderstaande statistieken en kaart.

|  **Gemeenten**        |     |        |
|-----------------------|-----|--------|
| Niet toestaan         | 18  | 16,7%  |
| Deels toestaan        | 31  | 28,7%  |
| Wel toestaan          | 57  | 52,8%  |
|                       |     |        |
| Niet & Wel toestaan   | 1   | 0,9%   |
| Niet & Deels toestaan | 0   | 0,0%   |
| Deels & Wel toestaan  | 1   | 0,9%   |
|                       | 108 | 100,0% |

![](media/a2bd0302cc08c6d736b693c31aae25be.png)

## Voorkeurswerkafspraak Niet-toestaan

### Respons

14 van de 121 respondenten (12%) geven de voorkeur aan de werkafspraak
‘Niet-toestaan’.

10 respondenten typeerden zich als bronhouder, 2 respondenten als bronhouder én
gebruiker, en 2 respondenten als gebruiker.

12 respondenten zijn werkzaam bij een gemeente, 2 respondenten bij het Kadaster.

### Drivers: waarom Niet-toestaan?

Als redenen voor het toepassen van de werkspraak 'Niet-toestaan', die worden
beschouwd als de *business drivers* voor het niet toestaan van het opdelen van
panden in de Basisregistratie Grootschalige Topografie (BGT), worden door de
respondenten de volgende argumenten genoemd:

1.  Geen impact op bestaande informatieproducten o.b.v. de BGT (DKK)

2.  Geen impact op IT: opdelen panden conform regels in een werkafspraak vraagt
    aanvullende controles in bronhoudersoftware of LV BGT

3.  Kost extra tijd, capaciteit: opdelen van panden is veel werk

4.  Geen risico’s voor de kwaliteit: complexe registratie is foutgevoelig,
    vrijwillig opdelen gaat ten koste van de uniformiteit van de BGT, foutief
    gebruik BGT geometrie voor WOZ-berekening.

5.  Opdelen in panddelen past niet bij scope BGT/SOR: overbouw/onderbouw in
    aparte objecten is geen één objectbenadering van Pand, opdelen panden hoort
    niet in de BGT thuis, maar door goede geometrische koppeling van WOZ met
    BGT, werkafspraak is niet conform SOR.

Ad 1) Opdelen van panden op maaiveldniveau heeft impact op de Kadastrale Kaart
(DKK). Voor de DKK worden BGT panden op maaiveld groter dan 40m2 geselecteerd.
Bij opdelen van panden op maaiveld worden dan minder/kleinere contouren van BGT
panden op de DKK getoond. Dit is op te lossen door de huidige selectiescripts
voor de DKK uit te breiden met een aanvullende selectie van BGT Panden kleiner
dan 40m2 o.b.v. de BAG-identificaties van de eerder geselecteerde BGT Panden.

Ad 2) Niet-toestaan van het opdelen van panden vereist ook aanvullende controles
in bronhoudersoftware en/of LV BGT.

Ad 3) Het opdelen van panden is optioneel, bronhouder/organisatie kiest zelf of
extra tijd/capaciteit (lasten) opwegen tegen de baten en welke gegevens al
beschikbaar zijn. kwaliteit handhaven kost meer tijd;

Ad 4) Het nader op te stellen goede werkinstructies in een praktijkrichtlijn
moeten de foutgevoeligheid bij registratie en daarmee de kwaliteit waarborgen,
het model van BGT met vrijwillige en verplichte onderdelen (o.m. ‘nader opdelen
voor eigen beheer’, en plus-topografie) kiest nu ook al op bepaalde onderdelen
voor variatie in detail en volledigheid.

Alleen geometrie van BGT geeft onvoldoende informatie over gebruiksoppervlakte,
aanwezigheid liftkoker/trapgaten, vides e.d. die voor WOZ niet meegerekend
worden.

Zolang er landelijk geen verplichte registratie is, helpt een werkafspraak de
BGT als geheel niet.

Ad 5) Geen één objectbenadering voor Pand, omdat overbouw/onderbouw geen aparte
objecten maar kenmerken zijn van een BGT-pand. In de WOZ kunnen niet meerdere
panddelen worden gekoppeld aan hetzelfde WOZ-deelobject.

Omdat op korte termijn geen geometrie in WOZ, en er geen SOR is, vult deze
werkafspraak tijdelijk een behoefte in. Met deze werkafspraken Deel toestaan en
Wel toestaan sorteert de BGT voor op andere oplossingen.

## Voorkeurswerkafspraak Deels toestaan

### Respons

40 van de 121 respondenten (33%) geven de voorkeur aan de werkafspraak
‘Deels-toestaan’.

24 respondenten typeerden zich als bronhouder, 5 respondenten als bronhouder én
gebruiker, en 4 respondenten als gebruiker. 3 respondenten als
softwareleverancier en 4 als overige partij.

32 respondenten zijn werkzaam bij een gemeente, 3 respondenten zijn
softwareleverancier, 1 respondent namens het Kadaster, 1 respondent namens VNG,
3 respondent van een overige (markt)partij.

### Drivers: waarom Deels toestaan?

Als redenen voor het toepassen van de werkspraak 'Deels-toestaan', die worden
beschouwd als de *business drivers* voor het toestaan van het opnemen van
overbouw en onderbouw in de Basisregistratie Grootschalige Topografie (BGT),
worden door de respondenten de volgende argumenten genoemd:

1.  Samenhang in bijhouding en registratie geometrie in BAG en BGT.

2.  Betere controle op verschillen tussen geometrie in BAG en BGT.

3.  Past bij scope BGT/SOR: stap richting 3D gebouwenregistratie en/of SOR.

4.  Meer informatie over gebouwen voor gebruikers van de BGT (intern en extern).

5.  houdt het onderscheid tussen registratie BAG en BGT zuiver.

6.  Past bij de huidige manier van registreren; slaan al boven/onderbouw op in
    BGT.

Ad 1) geometrie voor BAG en BGT kan op één plek beheerd worden wat de
consistentie ten goede komt. Het muteren op één geïntegreerde kaart is
efficiënter. BAG en BGT zijn dan gemakkelijker gelijk te houden.

Ad 2) Hierdoor kunnen verschillen tussen BAG en BGT panden geconstateerd worden.

Ad 3) Als toelichting wordt meermaals genoemd dat dit als een goede (eerste)
stap wordt gezien in de richting van 3D gebouwenregistratie en/of SOR.

Ad 4) Verschillende gebruikers geven aan de extra informatie over over/onderbouw
te kunnen benutten, o.m. voor het maken van de BRT, van berekening/handhaving op
vergunningsvrije bouwruimte. In het algemeen wordt verondersteld dat het een
completer kaartbeeld levert voor intern gebruik.

Ad 5) Betere integratie van de BGT met WOZ wordt bereikt.

Ad 6) Met de werkafspraak wordt de huidige werkwijze die ca. 1/3 van de
bronhouder nu reeds toepast, formeel toegestaan.

## Voorkeurswerkafspraak Wel toestaan

### Respons

66 van de 121 respondenten (55%) geven de voorkeur aan de werkafspraak
‘Wels-toestaan’.

33 respondenten typeren zich als bronhouder, 19 respondenten als bronhouder én
gebruiker, en 5 respondenten als gebruiker. 4 respondenten als
softwareleverancier en 3 als overige partij.

57 respondenten zijn werkzaam bij een gemeente, 4 respondenten zijn
softwareleverancier, 1 respondent namens de Waarderingskamer, 1 respondent
namens een netbeheerder, 3 respondenten van een overige (markt)partij.

### Drivers: waarom Wel toestaan?

Als redenen voor het toepassen van de werkspraak 'Wel-toestaan', die worden
beschouwd als de *business drivers* voor het toestaan van het geometrische
afbakenen van WOZ-deelobjecten als panddelen in de Basisregistratie
Grootschalige Topografie (BGT), worden de volgende argumenten genoemd:

1.  Past bij huidige afspraken over ‘opdelen voor beheer’.

2.  Samenhang in bijhouding en registratie geometrie voor BAG, BGT én WOZ.

3.  Efficiënte inwinning door meervoudig gebruik geometrie in BGT.

4.  Meer toegevoegde waarde BGT door toepassing in andere werkprocessen.

5.  Mogelijk kwaliteit verhogend voor de BGT door meer gebruik = meer
    terugmeldingen.

6.  Past bij scope BGT/SOR: stap richting 3D gebouwenregistratie en/of SOR.

7.  Extra informatie over gebouwen voor gebruikers van de BGT. (\*als in de LV!)

8.  in eigen tempo toewerken naar geintegreerde bijhouding van registratie.

Ad 1) dat panddelen gekoppeld kunnen worden;

Ad 2) geometrie voor alle registraties kan op één plek beheerd worden wat de
consistentie ten goede komt.

Ad 3) Er hoeft geen aparte geometrie voor de WOZ-deelobjectenkaart meer
ingewonnen/bijgehouden te worden.

Ad 4) Meervoudig gebruik en aansluiting op WOZ heeft toegevoegde waarde voor
gemeentelijke processen, en draagt bij aan de toegevoegde waarde van de BGT. De
opties voor niet of deels toestaan beperkt gemeente in toekomstige keuzes.
Makkelijk zelf afleiden van WOZ objectenkaart

Ad 5) Meer gebruik van de BGT kan de kwaliteit van de BGT verhogen als gevolg
van meer mutatiemeldingen. Ondanks dat het veel werk aan de voorkant is, levert
de inspanning ook veel op in het proces, bv betere oppervlaktes, leveren minder
bezwaren op en dus minder WOZ bezwaar afhandeling tijd.

Ad 6) Overbouw/onderbouw is wel een stap richting 3D, maar niet de één
objectbenadering van de SOR. Opdelen voor WOZ past bij het voorsorteren op
aansluiting concept SOR-Gebouwzone. Het opdelen voor de WOZ wordt door bepaalde
respondenten als een toekomstbestendige stap in gegevensverwerking en -onderhoud
beoordeeld.

Ad 7) Door de koppeling van WOZ-deelobjecten aan BAG-objecten, maar hopelijk ook
andere BGT-objecten kan de WOZ-medewerker zicht krijgen op de volledigheid van
de WOZ-deelobjecten. Meer transparantie/gegevens over de werkelijke situatie bij
WOZ-waardebepaling biedt minder ruimte voor bezwaar. Handig voor afbakening
appartementen. Beter en makkelijker opnemen van div bouwfases

Ad 8) Het opdelen van panden is optioneel, bronhouder/organisatie kiest zelf of
extra tijd/capaciteit (lasten) opwegen tegen de baten en welke gegevens al
beschikbaar zijn. De opties voor niet of deels toestaan beperkt gemeente in
toekomstige keuzes.

## 

## 

## Impact

Respondenten benoemen de volgende onderwerpen als mogelijke impact op data,
software, en capaciteit.

**Data**

-   Informatieverlies (of informatieuitbreiding)

-   Hogere kwaliteit door samenhang in bijhouding

-   Lagere kwaliteit bij onduidelijke afbakeningsregels

**Software**

-   Aanvullende controles nodig ongeacht de keuze van één bepaalde werkafspraak.

-   Geen impact op GeoBAG koppelvlak.

**Capaciteit**

-   Herstelactie op huidige populatie van BGT panden, die niet voldoen aan één
    bepaalde werkafspraak.

-   Opdelen is veel werk, echter het is wel optioneel

## 
