## Nadere toelichting en aanvullende eisen voor opdelen panden voor aansluiting op WOZ-deelobjecten

### Waarom aansluiting op WOZ-deelobjecten met de BGT?

Door geometrie voor de WOZ in/bij de BGT onder te brengen wordt de geometrie van
gebouwen/panden in samenhang bijgehouden. Dit past bij een één objectbenadering
voor gebouwen.

Er is geen dubbele bijhouding: processen en inwinning worden eenduidiger, omdat
geometriebeheer op één plek is geregeld.

De WOZ heeft meer en betere informatie, en kan dus beter de waarde van
onroerende zaken bepalen. De kwaliteit van de BGT wordt beter, omdat er een
extra gebruiker van de BGT is, die bij gerede twijfel van onjuistheid in een
gegeven hierop kan terugmelden.

### Mogen, dus optioneel

De werkafspraak regelt dat bronhouders optioneel panden in de BGT nader mogen
opdelen voor de geometrische afbakening van WOZ-deelobjecten, en aanleveren aan
de Landelijke Voorziening BGT. Er geldt dus geen verplichting: bronhouders maken
hun eigen afweging of het nader opdelen van panden in de BGT voor aansluiting
met de WOZ van toegevoegde waarde is.

### Beperkte set WOZ-deelobjecten

De volgende delen van een pand in de BAG mogen in de BGT als afzonderlijk
pandobject worden afgebakend: woning, aanbouw, inpandige garage.

Een carport, andere overkapping, berging (tuinhuis), zwembad, dakkapel of balkon
worden niet als Pand in de BGT afgebakend.

Deze geometrische afbakening van WOZ-deelobjecten *mogen* in de BGT worden
opgenomen conform onderstaande tabel.

| **WOZ omschrijving**     | **WOZ code** | **BGT objecttype**                  | **BGT classificatie**           | **Niveau** |
|--------------------------|--------------|-------------------------------------|---------------------------------|------------|
| Woning (appartementen)   | 1100         | Pand                                | *n.v.t.*                        | 0          |
| Aanbouw                  | 1200         | Pand                                | *n.v.t.*                        | 0          |
| Dakkapel                 | 1310         | Gebouwinstallatie                   | «geenWaarde»                    | 1          |
| Balkon                   | 1340         | Gebouwinstallatie                   | niet-bgt: luifel                | \>0        |
| Garage                   | 1540         | Pand                                |                                 | 0          |
| Carport                  | 1590         | OverigBouwwerk of Gebouwinstallatie | overkapping of niet-bgt: luifel | 1          |
| Overkapping              | 1860         | OverigBouwwerk of Gebouwinstallatie | overkapping of niet-bgt: luifel | 1          |
| Tuinhuis (geen BAG pand) | 1840         | OverigBouwwerk                      | niet-bgt: schuur                | 0          |
| Zwembad buiten (prive)   | 1890         | OverigBouwwerk                      | bassin                          | 0          |

### 

### Topologie

De objecten die de grondvlakgeometrie van een BGT pand nader opdelen in
WOZ-deelobjecten dienen naadloos grenzend op elkaar aan te sluiten.
Vergelijkbaar met de topologische regels voor overbouw/onderbouw.
