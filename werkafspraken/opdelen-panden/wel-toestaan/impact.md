# Impact

Dit hoofdstuk beschrijft de impact van de werkafspraak op organisaties en
systemen.

## Organisaties

### Gebruikers

Gebruikers van het kaartproduct krijgen panden opgedeeld op de kaart te zien. In
de standaardvisualisatie is dit nu ook het geval voor overige bouwwerken en
luifels die grenzen aan panden: deze objecten hebben dezelfde visualisatie als
een pand. In de visualisatie kunnen lijnen tussen aangrenzende objecten met
dezelfde classificatie worden opgelost, zodat gebruikers aangesloten panden als
‘één object’ zien krijgen.

Gebruikers krijgen meer informatie dan nu in de BGT of in de BAG beschikbaar is:
informatie over overbouw en onderbouw komt met deze werkafspraak deels of
volledig beschikbaar in de BGT, en de BGT geeft meer informatie over de
samenstelling van het Pand dan de BAG. De BAG bevat enkel de geometrie van het
bovenaanzicht van een Pand en geen informatie over welke delen onder of boven
het maaiveld zich bevinden. Dit heeft positieve impact op de
informatievoorziening over gebouwen richting gebruikers, en kan worden gezien
als een stap richting het landsdekkend beschikbaar maken van 3D-informatie over
gebouwen.

### Bronhouders

Het nader opdelen van Panden in de BGT is **optioneel**. Bronhouders maken hun
eigen afweging of het opnemen van overbouw en onderbouw of geometrische
afbakenen van WOZ-deelobjecten in hun BGT van toegevoegde waarde is. Voor
bronhouders betekent dit dat er geen negatieve impact is. Voor bronhouders die
toegevoegde waarde zien in het opnemen van WOZ-deelobjecten in de BGT betekent
dit mogelijk meer inkomsten door betere waardebepaling en minder kosten door
efficiëntere inwinning.

## Systemen

### BGT bronhoudersoftware

Er is geen technische impact voor BGT bronhoudersoftware. Deze systemen kunnen
nader opgedeelde panden met de huidige techniek en uitwisselstandaarden
ontvangen van en verzenden naar de Landelijke Voorziening BGT.

### GeoBAG software

In de BGT komt informatie beschikbaar over de volledige geometrie bovenaanzicht,
immers de vereniging van grondvlak, overbouw en onderbouw is de BAG-contour. Op
basis van de BGT zal deze informatie wel geaggregeerd moeten worden tot één
BAG-geometrie door het Geo- of BAG-systeem.

### GeoBOR software

Geen impact.

### BRAVO en Landelijke Voorziening BGT (centrale registratie)

Er is geen technische impact voor BGT bronhoudersoftware. Deze systemen kunnen
nader opgedeelde panden met de huidige techniek en uitwisselstandaarden
ontvangen van en verzenden naar bronhoudersoftware.

### PDOK (centrale distributie)

Om de grenslijnen tussen overbouw, onderbouw en grondvlakgeometrie voor
gebruikers in de visualisatie, wordt de mogelijkheid onderzocht van een
aangepaste visualisatie of informatieproduct voor gebruikers.

### Kwaliteitsdashboard

Er is geen technische impact voor de indicatoren van het BGT
kwaliteitsdashboard.
