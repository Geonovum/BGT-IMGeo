## Algemene toelichting en aanvullende eisen

### Opname in de BGT

De verplichting dat voor ieder pand in de BAG vanaf status ‘bouw gestart’ de
grondvlakgeometrie van dit pand in de BGT moet worden opgenomen, blijft met deze
werkafspraak ongewijzigd.

De afspraken in deze werkafspraak gelden ook voor de opname van een BAG-pand
vanaf status ‘bouwvergunning verleend’ als planinformatie in BGT.

Het is toegestaan om één actueel BGT Pand met status ‘bestaand’ en één actueel
Pand met status ‘plan’ tegelijkertijd in de LV BGT geregistreerd te hebben, o.m.
voor (grotere) verbouwingen.

### BAG identificatie en nummeraanduidingreeks

Bij elk pand(deel) in de BGT moet een geldige identificatie van het bijbehorende
pand in de BAG worden opgenomen. Nummeraanduidingreeksen (reeksen van
huisnummers van verblijfsobjecten) worden conform de huidige regels opgenomen,
en mogen niet dubbel worden opgenomen. Wel is het toegestaan om een
nummeraanduidingreeks te splitsen in meerdere nummeraanduidingreeksen en deze
toe, als dit de vindbaarheid van objecten en leesbaarheid van informatie via de
kaart vergroot.

### Luifels en overkappingen

Luifels en overkappingen dienen als GebouwInstallatie of OverigBouwwerk conform
de geldige regels worden opgenomen, waarbij in het algemeen geldt dat een luifel
vast zit aan (de gevel van) een Pand (*of OverigBouwwerk*) en een overkapping
een vrijstaand bouwwerk is.
